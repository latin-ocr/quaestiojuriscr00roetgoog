11
Waechter 1) dissertatione explanavit, qui illum locum, qualis sit,
non posse ad decemviros referri demonstrat ²).

Haec omnia, quae attulimuS, clare docent, in XII tabulis
objectivam tantum juris violationem fuisse punitam ideoque
negari posse , negari debere, voluntatem solam in judicandis
criminibus respexisse ac conatum generaliter poena sanxisse.
Neque quod supra habuimus repertum, conatum interfectionis
proximum, conatum deinde carminis famosi, interpretando in
alios casus licet extendere.

Quae si omnia, quae de XII tabulis exposuimUS, com-
plectimur, decemviros in duobus quidem casibus conatum, quom
vere damnum quod fuerit illatum , nec tamen eum, qui inter-
fectionem inutilibus instrumentis vel contumeliam ausus sit,
animadvertisse3 quod ad alia vero crimina pertinet, nec cona-
tum omnino, nec conatum, qui fiat imutilibus instrumentis
damnasse contendimus Ergo conatus inutilibus instrumentis
susceptus generaliter impunis esse secundum legem XII tabu-
larum videtur. —- Quae postea latae sunt leges: lex Gabinia
majestatiS, lex Poetelia ambituS, lex Baebia Aemilia cum Cor-
nelia Fulvia, ceterae nihil, quod hic nostra intersit, nobis ω
praebent nec magis lex Calpurnia repetundarum.

J us recentius.

g 3.
Eo demum tempore, quando Sulla dictator reipublicae
praeerat, recens facta est generalis legislatio, quae fundamento ³)
simul est juri apud Romanos criminali, quom quae sequuntur

leges, Senatus consulta, Constitutiones in iis nitantur. Vetus-
tissimi aevi illae leges: lex XII tabularum quasque citavimus

 

¹) Waechter, de crimine incendii progr. 1833 p. 22 sq.

²) Non ego quae Rein, crim-R. der Romer p. 59—60 de duodecim
tabulis contendit inprimis de incendio disserens , omnino possum probare,
quamvis cum eodem prorsus consentiam de obscuritate juris antiquissimi
p. 30 sq. p. 45 sq. cf. eundem, qui deterrere legibus decemviros velle a
criminibus videtur p. 82. admodum post posuise. p. 85.

⁸) cf. Rein, Crim.-Recht p. 66 sq.

